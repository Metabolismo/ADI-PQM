Allegare i seguenti documenti:
###### 1) Documento di identità. I candidati dovranno presentare:
a) copia di un documento di identità in corso di validità;
b) copia del passaporto in corso di validità (solo per i candidati stranieri).

###### 2) Domanda di ammissione. La domanda di ammissione dovrà riportare le seguenti informazioni
(v. Modello di domanda d’ammissione di cui all’Allegato C):
a) generalità (nome e cognome, luogo e data di nascita, codice fiscale, cittadinanza, re-
sidenza, domicilio se diverso dalla residenza, recapito eletto ai fini del concorso con in-
dicazione del codice di avviamento postale, recapito telefonico e indirizzo e-mail);
b) tematica e relativa borsa per cui intende concorrere;
c) la propria disponibilità a essere assegnato ad altre tematiche e relative borse
oltre a quella per la quale ha espresso la preferenza;
d) lingua (italiana o inglese) per lo svolgimento del colloquio;
e) titolo di studio, con l’indicazione della data e dell’Istituto presso il quale
è stato conseguito;
f) dichiarazione di adeguata conoscenza della lingua italiana (solo per i cittadini stranieri);
g) livello di conoscenza della lingua inglese;
h) di avere/non avere già usufruito in precedenza di altra borsa di studio (anche per
un solo anno) per un corso di dottorato;
i) di essere/non essere titolare di assegno di ricerca;
j) di essere/non essere dipendente di Amministrazioni Pubbliche;
k) di impegnarsi a frequentare a tempo pieno il corso di dottorato, secondo le modalità
che saranno indicate dal Collegio dei docenti;
l) di essere consapevole che l’accettazione di una borsa di studio PNRR ex D.M. 629/2024
comporta l’obbligo di periodi di studio e ricerca all’estero (art. 4 del presente Bando)
e che la mancata osservanza di detto obbligo comporta la revoca della borsa di
studio e la decadenza dal corso di dottorato;
m) di essere consapevole che l’accettazione di una borsa di studio PNRR ex D. M. 630/2024
comporta l’obbligo di periodi di studio e ricerca all’estero ed in impresa (art. 4 del presente Bando)
e che la mancata osservanza di detto obbligo comporta la revoca della borsa di
studio e la decadenza dal corso di dottorato;
n) di impegnarsi a comunicare tempestivamente ogni eventuale cambiamento della
propria residenza o del recapito eletto ai fini del concorso;
o) di aver preso visione del presente bando di concorso.

###### 3) Progetto di Ricerca. Il progetto di ricerca deve descrivere l’argomento di studio,
le metodologie previste e gli obiettivi del progetto (v. Modello di Progetto di Ricerca di cui all’Allegato D).

###### 4) Portfolio Artistico. Il portfolio artistico dovrà contenere:
a) nel caso dei candidati orientati prevalentemente alla composizione, il link a
2 partiture formato PDF e il link a 2 registrazioni audio/video di performance attinenti al progetto di ricerca proposto;
b) nel caso dei candidati orientati prevalentemente all’interpretazione e alla
performance, il link a 2 registrazioni audio/video di performance attinenti al progetto di ricerca proposto.

###### 5) Curriculum Vitae et Studiorum. Il curriculum vitae et studiorum dovrà riportare
l’elenco e la breve descrizione di massimo 20 titoli tra i più significativi posseduti
dal candidato: ulteriori titoli di studio, titoli artistici, titoli accademici, titoli professionali, e altri titoli.

##### 6) Titolo di studio. La/il candidata/o dovrà autocertificare il proprio titolo di studio:
a) per titolo di studio conseguito in Italia, dichiarazione sostitutiva di certificazione e/o atto notorio ai sensi del D.P.R. 445/2000;
b) per titoli conseguiti in Paesi dell’Unione Europea, Diploma supplement oppure attestato di comparabilità e verifica rilasciata dal Cimea quale centro ENIC-NARIC;
c) per titoli conseguiti in Paesi al di fuori dell’Unione Europea, “dichiarazione di valore in loco” a cura della Rappresentanza diplomatico-consolare italiana competente per territorio oppure attestato di comparabilità e verifica rilasciata dal Cimea quale centro ENICNARIC;
d) i laureandi dovranno presentare l’autocertificazione in cui sia indicato: nome dell’istituzione che rilascia il titolo,
data prevista per il conseguimento e tipologia di diploma.
