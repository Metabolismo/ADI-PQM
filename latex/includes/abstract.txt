Con autocostruzione di un interprete si intende la sua realizzazione mediante
«assemblaggi» di opere, strumenti e scritture come «tavole grezze e chiodi»,
una forma di hacking del ruolo interpretativo e del suo palco, nel rito del
concerto che indichi la soglia per l'ingresso di nuove cose nel mondo:
«… perché ognuno possa porsi di fronte alla produzione
attuale con capacità critica.»

La carriera di Alta Formazione Artistica per uno studente di strumento,
preclude possibilità di creatività all'interno del panorama della ricerca musicale
contemporanea. L'introduzione dei Dottorati di Ricerca stimola un cambio di
prospettive nei confronti di una realtà artistica che fuori dalle istituzioni
può vantare quasi un secolo di storia, esperienza e coscienza storica.

Il progetto presentato si espone a giunzione di questo strappo proponendo
metodologie e pratiche già in atto nelle collaborazioni con centri di ricerca e
laboratori indipendenti. Il focus sulla figura dell'interprete, la sua riscrittura
mediante repertorio “di responsabilità”, la relazione con la scrittura contemporanea
sono ponti che possono collegare la tradizionale didattica in Conservatorio con le
nuove possibilità delle relazioni contemporanee.
